---
layout: event
title: "Opencity Labs - Front-end senior developer (full-stack)"
date: 2023-04-17T12:45:00+02:00
categories: hiring
slug: "opencity-front-end-senior-developer-full-stack"
description: "Siamo alla ricerca di talenti con una solida esperienza nel settore, una profonda conoscenza tecnica e un ricco portafoglio di progetti / applicazioni precedenti sviluppati."
---

# Front-end senior developer (full-stack)

# Chi siamo

OpenCity Labs è la start up innovativa che realizza OpenCity Italia, la piattaforma per i servizi pubblici digitali. La nostra missione è migliorare la vita di milioni di cittadini che utilizzano i servizi pubblici, modernizzare il lavoro dei funzionari pubblici grazie alle tecnologie digitali. OpenCity LABS ha una cultura open source, utilizza tecnologie cloud e ha una profonda conoscenza del potenziale di evoluzione delle città grazie al digitale, oltre che delle regole tecniche e degli standard europei per la trasformazione del settore pubblico.

Il nostro è un team con una forte matrice tecnologica: stiamo costruendo un’architettura altamente scalabile che offriamo in SaaS, fatta di microservizi cloud-native, multi-tenant, isolati in container, monitorati da Prometheus, ospitati in AWS in un cluster dotato di una certa autonomia.

# Che cosa usiamo

PHP/Symfony, Golang, PostgreSQL, MongoDB, Elastic Search, Kafka, Angular/Ionic, React, Consul, Redis Cluster, Docker, Test automatici e Continuous Integration (maniacalmente). Continuous Deployment a macchia di leopardo, ci lavoreremo molto insieme.

# La figura che cerchiamo

Per il 2023 abbiamo l’obiettivo di disaccoppiare completamente la UI dai microservizi che implementano le API, vogliamo quindi rafforzare le competenze sul front-end del team, per realizzare APPs e webapps in grado di offrire un’esperienza d’uso eccellente ai nostri utenti finali (cittadini, imprese, operatori del settore pubblico). Siamo alla ricerca di talenti con una solida esperienza nel settore, una profonda conoscenza tecnica e un ricco portafoglio di progetti / applicazioni precedenti sviluppati.

La seniority per noi non dipende tanto da quanti capelli bianchi hai, quanto dalla tua capacità di leggere tra le righe quello che scrive un cliente, imparare velocemente dagli errori, sapersi relazionare con i colleghi e trainare le figure più junior, essere consapevoli che il codice produce valore quando il cliente lo usa, non quando facciamo un commit.

# Requisiti

Il candidato deve avere le seguenti qualifiche chiave:

- capacità di modificare o adattare elementi dell’interfaccia utente o estendere le soluzioni UI a scenari di utilizzo diversi
- esperienza nello sviluppo di interfacce utente per progetti in cui la UX sia da considerarsi critica.
- esperienza nello sviluppo web - Javascript, HTML5, CSS, PHP, SQL
- esperienza nei principali framework CSS: Bootstrap, Foundation, Semantic UI, ecc.
- esperienza nel realizzare temi per i più diffusi generatori di siti web statici (jekyll, hugo, ecc)
- esperienza con i principali framework Javascript: Angular, React, Web Components, Vue.js
- esperienza nello sviluppo di soluzioni di data visualisation interattiva basate su d3.js
- esperienza nelle più recenti implementazioni di CSS3 (flexbox, css grid, 3d transform, ecc)
- ottima conoscenza del supporto browser per la maggior parte delle tecniche web moderne
- esperienza nell’uso delle librerie di web animation html5 come GSAP, anime-js, velocity.js
- esperienza nelle tecniche di animazione e manipolazione di SVG
- esperienza in Task Runners, Build Tools, Dependency Managers, Package Managers
- solida comprensione delle architetture applicative e del design orientato agli oggetti
- esperienza nella comprensione di larghe e complesse basi di codice, incluse tecniche di API design e versioning per facilitare la pulizia e la manutenibilità
- esperienza nel design di API e protocolli di messaging
- eccellenti doti di comunicazione, presentazione, relazione interpersonale, ragionamento analitico, capacità di comunicare concetti complessi in maniera chiara
- aver lavorato in un’azienda di prodotto
- avere confidenza con il framework di sviluppo agile Scrum o Domain Driven Design
- essere residente in Italia
- conoscere perfettamente la lingua italiana e la lingua inglese
- laurea in Ingegneria, Informatica o affine con almeno cinque anni di esperienza come sviluppatore UX/UI oppure, in assenza di laurea, almeno sette anni di esperienza come sviluppatore UX/UI.

Comporterà un punteggio più elevato poter dimostrare di aver lavorato:

- nel campo UX/UI Design e nella realizzazione di mockup di prodotti
- in un’azienda di prodotto, in cui la UX rappresenta un fattore determinante
- con il framework di sviluppo agile Scrum o in aziende che lavorano con approccio Domain Driven Design
- con il magnifico Design System del nostro Paese: [https://prossima.designers.italia.it/design-system/](https://prossima.designers.italia.it/design-system/)
- in progetti che prevedono una particolare attenzione al tema dell’accessibilità.

# Cosa offriamo

- adottiamo un modello organizzativo basato sulla digital collaboration: usiamo le tecnologie digitali per favorire un metodo di lavoro efficace e che mette al centro le persone e le competenze
- formazione continua: ogni anno un programma di formazione per la tua crescita
- un progetto innovativo: adottiamo continuamente nuove tecnologie e ne diventiamo rapidamente esperti
- assistenza sanitaria integrativa
- almeno 2k euro di budget per la propria postazione;
- team distribuito in Italia: lavoro 100% remoto, con approccio agile. Staff meeting in presenza, quando serve
- impiego full-time: CCNL Metalmeccanici a tempo indeterminato, RAL da 35k a 55k (in base al livello di esperienza)

# La selezione

Il processo di selezione prevede i seguenti passaggi:

- faremo un primo colloquio conoscitivo, con il tuo futuro responsabile
- test tecnico (da fare offline entro una o due settimane)
- riceverai un feedback in ogni caso dopo il test
- in caso positivo, secondo colloquio con uno o due dei nostri sviluppatori
- ultimo colloquio con il nostro CEO.

Per inviarci la tua disponibilità, usa questo form:

<a class="btn btn-primary text-white btn-lg mt-3" target="_blank" href="https://opencityitalia.it/lavora-con-noi/">Candidati ora!</a>
