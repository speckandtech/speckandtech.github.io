---
layout: event
title: "Opencity Labs - Back-end software developer (Symfony)"
date: 2023-04-17T12:45:00+02:00
categories: hiring
slug: "opencity-back-end-software-developer-symfony"
description: "Cerchiamo sviluppatori back-end con un’esperienza consolidata. La seniority per noi non dipende tanto da quanti capelli bianchi hai, quanto dalla tua capacità di leggere tra le righe quello che scrive un cliente, imparare velocemente dagli errori, sapersi relazionare con i colleghi e trainare le figure più junior, essere consapevoli che il codice produce valore quando il cliente lo usa, non quando facciamo un commit."
---

# Back-end software developer (Symfony)

# Chi siamo

OpenCity Labs è la start up innovativa che realizza OpenCity Italia, la piattaforma per i servizi pubblici digitali. La nostra missione è migliorare la vita di milioni di cittadini che utilizzano i servizi pubblici, modernizzare il lavoro dei funzionari pubblici grazie alle tecnologie digitali. OpenCity LABS ha una cultura open source, utilizza tecnologie cloud e ha una profonda conoscenza del potenziale di evoluzione delle città grazie al digitale, oltre che delle regole tecniche e degli standard europei per la trasformazione del settore pubblico.

Il nostro è un team con una forte matrice tecnologica: stiamo costruendo un’architettura altamente scalabile che offriamo in SaaS, fatta di microservizi cloud-native, multi-tenant, isolati in container, monitorati da Prometheus, ospitati in AWS in un cluster dotato di una certa autonomia.

# Che cosa usiamo

PHP/Symfony, Golang, PostgreSQL, MongoDB, Elastic Search, Kafka, Angular/Ionic, React, Consul, Redis Cluster, Docker, Test automatici e Continuous Integration (maniacalmente). Continuous Deployment a macchia di leopardo, ci lavoreremo molto insieme.

# La figura che cerchiamo

Cerchiamo sviluppatori back-end con un’esperienza consolidata. La seniority per noi non dipende tanto da quanti capelli bianchi hai, quanto dalla tua capacità di leggere tra le righe quello che scrive un cliente, imparare velocemente dagli errori, sapersi relazionare con i colleghi e trainare le figure più junior, essere consapevoli che il codice produce valore quando il cliente lo usa, non quando facciamo un commit.

# Requisiti

Il candidato, per essere preso in considerazione, deve:

- aver lavorato almeno 3 anni con Symfony framework
- aver lavorato in un’azienda di prodotto
- essere residente in Italia
- conoscere perfettamente la lingua italiana ed avere una buona conoscenza della lingua inglese
- Nella fase di selezione, otterrà un punteggio maggiore il candidato che:
- ha confidenza con il framework di sviluppo agile Scrum o Domain Driven Design

# Cosa offriamo

- adottiamo un modello organizzativo basato sulla digital collaboration: usiamo le tecnologie digitali per favorire un metodo di lavoro efficace e che mette al centro le persone e le competenze
- formazione continua: ogni anno un programma di formazione per la tua crescita
- un progetto innovativo: adottiamo continuamente nuove tecnologie e ne diventiamo rapidamente esperti
- assistenza sanitaria integrativa
- almeno 2k euro di budget per la propria postazione;
- team distribuito in Italia: lavoro 100% remoto, con approccio agile. Staff meeting in presenza, quando serve
- impiego full-time: CCNL Metalmeccanici a tempo indeterminato, RAL da 25k a 37k (in base al livello di esperienza)

# La selezione

Il processo di selezione prevede i seguenti passaggi:

- faremo un primo colloquio conoscitivo, con il tuo futuro responsabile
- test tecnico (da fare offline entro una o due settimane)
- riceverai un feedback in ogni caso dopo il test
- in caso positivo, secondo colloquio con uno o due dei nostri sviluppatori
- ultimo colloquio con il nostro CEO.

Per inviarci la tua disponibilità, usa questo form:

<a class="btn btn-primary text-white btn-lg mt-3" target="_blank" href="https://opencityitalia.it/lavora-con-noi/">Candidati ora!</a>
