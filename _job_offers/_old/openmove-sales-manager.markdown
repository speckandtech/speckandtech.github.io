---
layout: event
title: "OpenMove - Sales Manager"
date: 2023-09-29T17:10:00+02:00
categories: hiring
slug: 'openmove-sales-manager'
description: 'Cerchiamo una figura commerciale che si unisca al nostro team con impegno full-time nella nostra sede di Rovereto (TN). Valutiamo preferibilmente profili medium/senior con esperienza di almeno 5 anni, possibilmente che abbiano già avuto esperienza con gare ed appalti pubblici o grandi clienti privati.'
---

# CHI CERCHIAMO
Cerchiamo una figura commerciale che si unisca al nostro team con impegno full-time nella nostra sede di Rovereto (TN). Valutiamo preferibilmente profili medium/senior con esperienza di almeno 5 anni, possibilmente che abbiano già avuto esperienza con gare ed appalti pubblici o grandi clienti privati.


# CHI SIAMO
La mission di OpenMove è rendere i viaggiatori liberi di muoversi e al contempo promuovere la sostenibilità, ambientale ed economica, dei servizi di trasporto. 
Le persone viaggiano due volte: la prima volta quando pianificano un viaggio, la seconda volta quando lo effettuano; OpenMove risponde a questa duplice necessità con le proprie soluzioni di bigliettazione multicanale, infomobilità in tempo reale, trasporto a chiamata e integrazione MaaS intermodale. 
Più di 12 milioni di persone ogni anno viaggiano con la nostra tecnologia, ad oggi tra le più avanzate sul mercato, che continuiamo ad evolvere e ad offrire in logica SaaS per continuare sulla strada dell’internazionalizzazione, con clienti in Europa, America ed Asia.


# COSA FARAI
- venderai soluzioni software innovative B2B e B2G per la smart mobility già apprezzate dal mercato;
- ti interfaccerai in particolare con clienti pubblici o con grandi clienti privati, per capire al meglio le loro necessità e poter rispondere in maniera efficace considerando anche il canale di procurement e le eventuali procedure di gara;
- gestirai progetti medio-grandi con un alto livello di responsabilità;
- gestirai l’intera attività commerciale (strategia, prospecting, offering e negoziazione) nel rispetto delle politiche commerciali aziendali;
- parteciperai agli eventi organizzati dalle associazioni di categoria per costruire e portare avanti relazioni di valore;
- analizzerai i requisiti tecnici in relazione alle funzionalità della piattaforma esistenti e di quelle in roadmap, collaborando internamente con il team di sviluppo del prodotto al fine di soddisfare le esigenze del cliente;
- porrai le basi per la relazione con il cliente attraverso le modalità più efficaci: telefonate dirette, conference call o visite in loco;
- sarai responsabile della preparazione delle offerte commerciali e di tutto il materiale che verrà presentato al cliente; 
- gestirai la contrattazione con il cliente per convergere e finalizzare;
- ti relazionerai con il project manager, a cui passerai i contatti e le informazioni relative ai progetti in partenza;
- supporterai il cliente nello start-up del progetto, rimanendo il principale punto di contatto;
- parteciperai a fiere ed eventi di settore in Italia e all’estero (5-10 all’anno).



# CHI SEI
- sei una persona propositiva, entusiasta e con la voglia di metterti quotidianamente in gioco;
- hai maturato esperienza nella vendita di servizi/prodotti tecnologici alla Pubblica Amministrazione o a grandi aziende private;
- sei disposto ad approfondire la conoscenza tecnica dei prodotti software che sviluppiamo per essere più efficace nelle varie interlocuzioni con i clienti;
- sai gestire in autonomia interlocuzioni commerciali complesse con i clienti, interfacciandoti poi internamente con le figure di riferimento al fine di raggiungere il risultato prefissato;
- sei affidabile e molto preciso sul lavoro, in particolare sulla gestione documentale e sulla calendarizzazione di impegni e appuntamenti;
- utilizzi o sei disponibile ad utilizzare CRM di vendita e tool di task management;
- possiedi ottime capacità relazionali, di condivisione e teamworking;
- sei una persona fortemente orientata al risultato e lo raggiungi con tenacia;
- apprezzi ed utilizzi quotidianamente la tecnologia nella vita privata;
- ti piace viaggiare per raggiungere i clienti e rapportarti con loro;
- parli e scrivi correntemente in italiano e inglese (preferibilmente livello C1);
- sei automunito.


# COSA OFFRIAMO
Vogliamo metterci nelle migliori condizioni di lavoro possibili, costruendo un ambiente di lavoro dinamico e stimolante dove diamo valore alle idee di tutti. Lavorerai su progetti concreti che avranno un impatto sulla vita delle persone e che ti faranno crescere personalmente e professionalmente.

Offriamo un ambiente di lavoro confortevole, strumenti di lavoro informatici al passo con i tempi, cibo, bevande, caffè e buoni pasto gratuiti. Diamo molta importanza alla formazione personale, per cui offriamo a tutti la possibilità di seguire lezioni di lingua one-to-one in orario di ufficio e ognuno ha un bonus formazione annuale per approfondire le proprie conoscenze e competenze. Organizziamo inoltre momenti di formazione di gruppo, anche grazie a ritiri aziendali in montagna.

La sede è in zona Rovereto (TN), facilmente raggiungibile sia in auto sia coi mezzi pubblici.


# COME CANDIDARTI
Invia il tuo CV aggiornato a [info@openmove.com](mailto:info@openmove.com)

<a class="btn btn-primary text-white btn-lg mt-3" target="_blank" href="mailto:info@openmove.com">Candidati ora!</a>